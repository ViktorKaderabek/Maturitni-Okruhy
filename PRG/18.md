<p align="right" style="font-size: 80px;">#18</p>

# Objektovĕ orientované programování, pokročilé techniky OOP

Jedná se o specifické programovací paradigma, které ho odlišilo od původního. Výkonný kód je v OOP přidružen k datům (metody jsou zapouzdřeny v objektech), což umožnuje snažší přenos kódu mezi různými projekty

## Jazyky

- C++ - objektová varianta velmi oblíbeného jazyka C, jde o hybridní, třídní jazyk s vícenásobnou dědičností. Jelikož je kompilovaný, programy v něm napsané běží velmi rychle, proto dominuje např. v oblasti her
- Java - velmi oblíbený moderní jazyk. Je třídní a čistě objektový. Kompiluje se do tzv. bajtkódu, který se následně dá spustit na libovolné platformě s Javovým virtuálním strojem. Jazyk je velmi přehledný, má kvalitní dokumentaci a nativní podporu pro spoustu pokročilých věcí, jako je grafické uživatelské rozhraní nebo síťové programování. Nevýhodou je pomalý start aplikací kvůli optimalizacím před spuštěním
- JavaScript - beztřídní, hybridní, skriptovací jazyk pro internetové prohlížeče. Hodí se na programování doplňků webových stránek spíš než pro větší aplikace. Program běží na straně klienta a proto nezatěžuje webový server. Aplikace se píší velmi rychle, na druhou stranu se hůře zbavují chyb a, jak to tak bývá s internetovými prohlížeči, co běží v jednom, nemusí běžet v jiném
- Python – oblíbený třídní, hybridní, skriptovací jazyk. Hodí se jak pro malé skripty tak i pro větší projekty. Nevýhodu a zároveň výhodu vidím v tom, že každá nová verze jazyka obecně nezachovává zpětnou kompatibilitu s verzí předchozí – důvodem je snaha o vybrušování jazyka tak, aby programy v něm byly co nejkratší a dobře čitelné
- Perl – skriptovací jazyk vhodný pro psaní systémových skriptů. Umí dobře pracovat s textem např. pomocí regulárních výrazů
- Object Pascal – objektová varianta jazyka Pascal. Jde o třídní, hybridní, kompilovaný jazyk, který je využívám v komplexním vývojovém prostředí Delphi. Programy v něm napsané jsou rychlé, jednodušší než v C++ a začátečníkům učícím se Pascal se na něj dobře přechází
- C# - jazyk vyvinutý firmou Microsoft pro platformu .NET. Je hybridní, třídně orientovaný a kompilovaný. Důraz se klade na robustnost a programátorskou produktivitu
- PHP – skriptovací, hybridní, třídní jazyk určený k programování webových serverů, kde si vydobyl své místo na vrcholu oblíbenosti. Umožňuje programování jednoduchých skriptů i složitých informačních systémů či her. Nevýhodou oproti konkurenci může být někdy dlouhý a méně čitelný kód
- Lua – jednodušší skriptovací, hybridní, beztřídní jazyk masivně využívaný pro skriptování her (např. World of Warcraft)

## Pár pojmů v OOP

* Objekty - jedná se o entity (modely z reálného světa. Např. člověk, zvíře, město, atd...). Jednotlivé objekty si pamatují svůj vlastní stav a navenek poskytují pouze informace pomocí metod / funkcí
* Zapouzdření - zaručuje, že objekt nemůže přímo přistupovat k „vnitřnostem“ jiných objektů, což by mohlo vést k nekonzistenci. Každý objekt navenek zpřístupňuje *rozhraní*, pomocí kterého (a nijak jinak) se s objektem pracuje, a k tomu se používají: gettery, settery
* Kompozice - objekt může obsahovat i jiné objekty
* Delegování - objekt může využívat metody jiných objektů
* Dědičnost - jedná se o proces dědění vlastností jiného objektu
* Polyformysmus - umožňuje jedné funkci dovolit pracovat s argumenty různých typů
* Konstruktor - Funkce inicializující data v daném objektu
* Inicializace - Prvotní nastavení proměnných
* Getter - Metoda k získání dat z objektu
* Setter - Metoda k nastavení dat objektu

## Modifikátory přístupu

* Veřejný (public) - k atributu/metodě má přístup každý, kdo má přístup k objektu. Tento modifikátor bývá implicitně použit, pokud žádný neuvedeme, a z venčí umožní uživateli naší třídy volný přístup k danému atributu/metodě. Metody většinou veřejně přístupné mít chceme, ale u atributů musíme zvážit, zda jejich zpřístupněním příliš neporušíme zapouzdření
* Soukromý (private) - k atributu/metodě má přístup pouze objekt, kterému náleží, a pouze tehdy, pokud je instancí třídy, v níž je tento atribut deklarován (tzn. objekty potomků této třídy k atributu/metodě přístup nemají, i když jej zdědí). Jde o přísnou kontrolu přístupu, jíž se využívá asi nejméně často
* Chráněný (protected) - k  atributu/metodě má přístup pouze objekt, kterému náleží. Na rozdíl od soukromého modifikátoru je zde umožněn přístup i potomkům dané třídy. Použití tohoto modifikátoru je rozumnou volbou pro zachování zapouzdření atributů, případně i některých metod (které nemají být součástí rozhraní objektu)

## Statické proměnné a metody

* Lze deklarovat také metody a proměnné patřící celé třídě, tj. všem objektům třídy
* Taková proměnná (nebo metoda) existuje pro jednu třídu jen jednou
* Označujeme ji *static*

## Výjimky

Mechanismus výjimek (exceptions) je nástrojem k efektivnějšímu ošetřování chybových stavů. Tento mechanismus sice není při programování nezbytný a nemusí se nutně vyskytovat spolu s OOP, ale je to velmi osvědčený a rozšířený mechanismus, který se s OOP velmi dobře kombinuje. Není proto divu, že jej podporuje drtivá většina významnějších objektově orientovaných jazyků.
